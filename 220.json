Kwok-Wing ဆိုတာတက်သစ်စ ဒါရိုက်တာငယ်လေး၊ ပြီးခဲ့တဲ့ရုပ်ရှင်ကားနှစ်ကားလုံးလုံး အရှုံးပေါ်ထားလို့ စိတ်လေနေတဲ့သူ၊ သူ့ဇာတ်ညွှန်းအသစ်ကို ငွေရှင်က စိတ်ဝင်စားတယ်လို့ သွားပြတဲ့အချိန်မှာ ဟိုက Cat-III film (ဟောင်ကောင်သတ်မှတ်ချက် ၁၈နှစ်အောက်မကြည့်ရ) ရိုက်ချင်နေတာဆိုတော့ စိတ်မပါပေမယ့်အခြေအနေအရလက်ခံလိုက်ရ။ အစပိုင်းမှာ သူ့ရည်းစားက အားပေးပေမယ့် နောက်ပိုင်းမှာ မင်းသမီးနဲ့သဝန်တွေတို ဒီလိုကားရိုက်ဖို့ကလဲ သူ့အနုပညာမာနကိုမလျှော့ချင်တာကြောင့်အရှက်ရ၊ မာနနဲ့ ဘဏ္ဍာရေးအကျပ်အတည်းတွေအပြင်မှာမှ လူငယ်သဘာဝဖြစ်ပေါ်တတ်တဲ့ ရမ္မက်တွေကြား လွန်ဆွဲရုန်းကန်ရတော့တာပါပဲ။ Cat-III films (အလွယ်ပြောရရင် ဟောင်ကောင်ညစ်ညမ်းရုပ်ရှင်လောက) ကို ထင်ဟပ်ပြထားတဲ့ရုပ်ရှင်ဖြစ်ပါတယ်။ အဲ့ဒီလိုရုပ်ရှင်တွေရဲ့ ရွှေခေတ်မှာထွက်ပေါ်လာခဲ့ပြီး သူကိုယ်တိုင်ပါ Cat-III rating ကို ရရှိခဲ့ပါတယ်။ နုငယ်ဖူးသစ်နေတဲ့ ရှုကြည်လေးရဲ့ မိမွေးတိုင်းဖမွေးတိုင်းအလှတွေ မကြာခဏဆိုသလိုပါဝင်ပါတယ်။ ညစ်ညမ်းကားလို့ နာမည်တပ်ခံရပေမယ့် တကယ်တမ်းထွက်ပေါ်လာချိန်မှာကော နောက်ပိုင်းမှာပါ ဟောင်ကောင်ရုပ်ရှင်လောကရဲ့ အကောင်းဆုံး လက်ရာတွေထဲက တစ်ခုလို့သတ်မှတ်ခံခဲ့ရတဲ့ကားပါ။ အဲ့ဒီမတိုင်ခင်တုန်းက အပြာမင်းသမီးသာသာ VCD Album အဖော်အချွတ်တွေရိုက် မထင်မရှားဇာတ်ကွက်တွေမှာပဲ ပါခဲ့ရတဲ့ Shu Qi ကို အလားအလာအရှိဆုံးမျက်နှာသစ်ဆုနဲ့ အကောင်းဆုံးဇာတ်ပို့မင်းသမီးဆု နှစ်ဆုတစ်ပြိုင်တည်းရရှိစေခဲ့ပြီး ထိပ်တန်းမင်းသမီးနေရာကိုပါ ရောက်ရှိအောင်ပံ့ပိုးပေးနိုင်ခဲ့ပါတယ်