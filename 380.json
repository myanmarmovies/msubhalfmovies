လီလီဟာ ဘလက်ခ်ရိုစ့်ဆိုတဲ့ ဒုစရိုက်ဂိုဏ်ကြီးရဲ့ ထိပ်တန်းလုပ်ကြံရေးသမား တစ်ဦးဖြစ်ပါတယ်။ တစ်နေ့မှာတော့ ပေးအပ်တဲ့တာဝန်ကို ဖီဆန်ခဲ့မှုနဲ့ ဂိုဏ်းက သူ့ကို သတ်မိန့်ပေးခဲ့ပါတယ်။ အဲ့ဒါတွေအားလုံးဆီကနေ သူ့နည်းသူ့ဟန်နဲ့ ရှောင်ထွက်လွတ်မြောက်နေခဲ့ပြီး ကာလတစ်ခုမှာ သူဟာ ဘဝဟောင်းကိုမေ့ပျောက်ထားပြီး မာရီယာ ဆိုတဲ့ သာမန် အိမ်ထောင်ရှင်မအဖြစ် ဘဝသစ်တစ်ခုကို ထူထောင်လျှောက်လှမ်းနေတဲ့ အချိန် အတိတ်ဟောင်းက မိတ်ဆွေဟောင်းတွေ သူ့ကို ပြန်ခြေရာခံမိသွားတဲ့နောက် သူ ရုန်းထွက်ချင်တဲ့ဘဝဆီက လွတ်မြောက်နိုင်ပါ့မလား။ ဘယ်လိုဖြစ်ရပ်ဆိုးတွေကြုံလာရမလဲဆိုတာ..။ အမျိုးသမီးဗားရှင်းနဲ့ John wick လို့ပြောလို့ရပါတယ်။ မြင်နေကျ ဇာတ်အိမ်မျိုးကိုမှ သွက်သွက်လက်လက်နဲ့ နောက်ခံတေးဂီတ ကောင်းကောင်း အက်ရှင်ခန်း အလန်းစားတွေနဲ့ ဆွဲခေါ်သွားနိုင်ပါတယ်။ အက်ရှင်ခန်း နှိပ်စက်ခန်းတစ်ချို့ကြမ်းလွန်းလို့ကလေးတွေအတွက်တော့ မသင့်တော်ပါဘူး